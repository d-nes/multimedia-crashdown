A beadandó programot mindenkinek html5, css, js használatával kell elkészíteni. A fejlesztéshez javasolt programok a Jetbrains PHPStorm vagy WebStorm, melyek letölthetőek diákok számára ingyenesen. https://www.jetbrains.com/student/

Mindenkinek önállóan egy egyszerű játékprogramot kell elkészíteni. Természetesen egy játéknak többféle változata létezhet és mindenki igazíthat a paramétereken is (pl. játéktér mérete, sebesség, használt grafikai elemek, elrendezés, pontozási stratégia). Ezek a paraméterek, ha a készítő úgy gondolja, a játékon belül megváltoztathatók is lehetnek (pl. különböző nehézségi szintek a méretek és a sebesség függvényében).

A megvalósításban canvas illetve jQuery megközelítés is használható.

A játékhoz tartozó követelmények:

 

CrashDown

https://www.youtube.com/watch?v=eNwCvwQn6wo

A játék elkészítéséhez ne időzítve hozzon létre új sorokat, hanem egy kattintás eseményre, amikor kockákat tüntetünk el.

Megvalósítandó: Időmérés, pontmérés, kattintásra elemek és azonos színű szomszédok eltüntetése.

Bónusz: felhasználói segítségek (powerupok), például plusz idő, bomba, joker színű kocka.

  

A program értékelésének szempontjai

Tartalmi elvárások

A tökéletes megoldástól elvárt, hogy működjön, a megadott mintához hasonló játékot valósítson meg, használható/játszható legyen, valamint alkalmazza a következő elemeket:
Háttérzene, eseményhang, animáció, pontszámmérés, toplista névbeírási lehetőséggel, pontszámmal. A toplistát nem kötelező szerveren, adatbázisban tárolni, lokális megoldás is elegendő (pl. LocalStorage-ben), de a játék következő indításakor a toplista maradjon meg. Animációt bárhová tehetünk a megvalósításba, akkor is, ha a példa nem tartalmaz.

 

Formai követelmények

Beadandó a kész program minden forrással együtt. A kezdőoldal index.html nevet viselje. A programhoz tartozó JavaScript kód minden esetben egy script.js fájlba kerüljön és az index.html mellett foglaljon helyet. Máshol elhelyezett scriptek nem érnek pontot.

Az összes fájlt alkönyvtárba tegyük, melynek neve a hallgató neptun kódjával egyezik meg és az egészet alkönyvtárastól kell betömöríteni ZIP tömörítéssel. A tömörített állomány neve a hallgató neptun kódja és a zip kiterjesztés. RAR, 7z, egyéb fájlformátum beadása automatikusan érvénytelen.

Többször lehet program verziót feltölteni, de csak a legutolsó feltöltött változat lesz értékelve. A határidő lejárta után, egyéb módon beküldött program nem kerül értékelésre.

Amennyiben a zene, vagy kapcsolódó médiafájlok túl nagyok lennének, úgy azokat lehet online helyről hostolva linkelni, vagy válasszunk kisebb zenéket. Forráskódot, scriptet csak a coospace-re feltöltött verzióban értékelünk.

A határidő vagy a formai követelmények bármelyikének elmulasztása automatikusan „nem felelt meg” értékelést von maga után.

 

 

Értékelés

A programra kapható lehetséges értékelések:

0: tartalmi vagy formai követelményeknek nem felelt meg, vagy értékelhetetlenül gyenge munka
1-4: erőteljesen hiányos, a játék logikája nincs megfelelően implementálva
5-8: a játék logikája jó és a kötelező felsorolt elemek (zene, animáció, …) részben benne vannak, de a játék megvalósítása igénytelen, vagy hiányoznak a teljes játékmenethez szükséges elemek (pl. következő szint elérése), vagy a játék bugot tartalmaz
9-13: a játék hibamentesen fut, igényesen néz ki, felsorolt bónuszokat nem tartalmaz
14-16: a játék implementációja stabil, igényes, és a felsorolt bónuszok is megvalósításra kerültek. A program tükrözi a befektetett munkát, a kód jól strukturált, informatív.
Ha a beadott program bizonyíthatóan nem saját munka (pl. internetről vagy évfolyamtárstól másolt kód), az értékelés automatikusan „nem felelt meg”.

A program elkészítéséhez használható a jQuery alap library és a UI. Minden egyéb segédanyaggal kapcsolatban a gyakorlatvezetővel történő egyeztetés szükséges.
